---
topic: בריאות
date: 2021-11-09T12:54:04Z
hero_image: "/content/images/3635182896-jpg-copy.jpg"
title: הקלות במגבלות הקורונה
article_title: בנט והורוביץ סיכמו על ביטול מגבלות ההתקהלות במקומות פתוחים וביטול התו
  הירוק במקומות בסיכון נמוך
author: חדשות ישראל

---
בהתאם להמלצת גורמי המקצוע במשרד הבריאות: ראש הממשלה בנט ושר הבריאות הורוביץ סיכמו על הקלות בהגבלות הקורונה:

* יבוטלו כלל מגבלות ההתקהלות במקומות פתוחים.
* בשטח פתוח - ניתן יהיה לקיים אירועי תרבות, ספורט ותפילה עם עד 1,000 משתתפים בישיבה, ללא חובת תו ירוק.
* במקומות סגורים - ניתן יהיה לקיים אירועי תרבות, ספורט ותפילה עם עד 100 משתתפים בישיבה, ללא חובת תו ירוק.
* התפוסה המרבית באולמות אירועים סגורים תעלה מ-400 ל-600 משתתפים, בכפוף לתו הירוק. גני אירועים יורשו לקיים אירועים בשטח פתוח בלבד ללא מגבלת תפוסה, בכללי התו הירוק.
* תבוטל חובת עטיית מסכות בהתקהלויות עם מעל 100 אנשים בשטח פתוח. חובת עטיית מסיכה במקום סגור תיוותר ללא שינוי.

ההחלטות יובאו היום (ג׳) לאישור קבינט הקורונה במשאל טלפוני, והן צפויות להיכנס לתוקף ביום חמישי הקרוב, לאחר אישור ועדת החוקה של הכנסת.

במקביל, סוכם כי משרד הבריאות, בשיתוף עם ועדת החינוך של הכנסת ומשרדי החינוך והתרבות והספורט, יגבש בימים הקרובים מתווה הקלות מותאם למערכת החינוך, אשר ייתן מענה גם לקיום אירועי תרבות במסגרת בית הספר.

ראש הממשלה, נפתלי בנט: "קיבלנו החלטה על שורה של הקלות, בעיקר הורדת מגבלות ההתקהלויות בחוץ, בגלל שהצלחנו להוריד את היקף הקורונה למספרים נמוכים יחסית. אנחנו ממשיכים להתנהל בזהירות מכיוון שבחוץ, בעיקר ביבשת אירופה, יש צונאמי של קורונה כרגע, בהיקפים חסרי תקדים. אנחנו נמשיך לנהל את ישראל בצורה הדוקה וזהירה, לצד הקלות, כדי לאפשר את המשך החיים הסדירים".