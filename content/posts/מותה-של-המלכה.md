---
topic: חדשות
date: 2022-09-08T17:56:46Z
hero_image: "/content/images/img_5029.JPG"
title: מותה של המלכה
article_title: מלכת בריטניה, אליזבת השנייה, הלכה לעולמה בגיל 96
author: חדשות ישראל

---
מלכת בריטניה, אליזבת השנייה, הלכה לעולמה בגיל 96, לאחר 70 שנות מלוכה. לאורך היום דיווחו הרשתות ברחבי העולם בדאגה על מצבה, לאחר הודעת בית המלוכה על החמרה במצבה במהלך שהותה בטירת בלמורל שבסקוטלנד.

#### המלך צ׳ארלס נפרד מאמו:

> מותה של אמי האהובה הוא רגע של עצב גדול עבורי ועבור בני משפחתי.  
> אני אבלים על מותה של מנהיגה ואם אהובה מאוד. אני יודע שאובדנה יורגש ברחבי המדינה, הממלכה וחבר ההעמים הבריטי, וכן על ידי אנשים רבים ברחבי העולם.  
> בתקופה זו של אבל ושינוי, משפחתי ואני ננוחם בידיעתנו על הכבוד והחיבה שרכשו כלפיה רבים כל כך.

#### ראשת ממשלת בריטניה ליז טראס ספדה למלכה:

> המלכה אליזבת' הייתה הרוח של בריטניה. היא היתה אהובה על ידי תושבי בריטניה והעולם כולו. היא נגעה בחייהם של מיליונים ברחבי העולם. המלכה אליזבת השנייה הייתה הסלע שעליו נבנתה בריטניה המודרנית. המדינה שלנו גדלה ושגשגה תחת שלטונה. בריטניה היא המדינה הגדולה שהיא היום בזכותה.

טראס סיימה את נאומה במשפט: ״אלוהים נצור את המלך״.

#### נשיא ארצות הברית ג׳ו ביידן פרסם הודעה:

> המלכה אליזבת הייתה יותר ממלכה - היא הגדירה עידן.  
>  בעולם משתנה תמידית, היא הייתה בעלת נוכחות מייצבת ומקור של נחמה וגאווה לדורות של בריטים, כולל רבים שלא הכירו את מדינתם בלעדיה. הערצה מתמדת למלה אליזבת איחדה אנשים הרחבי חבר העמים הבריטי. שבעת עשורי שלטונה מייצר ההיסטוריה הציגו עידן של התקדמות אנושית חסרת תקדים וצעידה קדימה של הגדלות האנושית.  
>  היא הייתה המלכה הבריטית הראשונה אליה יכלו אנשים ברחבי העולם להרגיש חיבור אישי מיידי - בין אם האזינו לה ברדיו כנסיכה צעירה, מדברת אל ילדי הממלכה המאוחדת, או שהתקבצו סביב מסכי הטלוויזיה כדי לצפות בהכתרתה, או שצפו בנאום הכריסטמס האחרון שלה או בחגיגות שנת ה-70 למלוכתה במסכי הטלפונים הניידים שלהם. והיא, מצדה, הקדישה את כל חייה לשירותם.  
>  נתמכת על ידי אהובה, הנסיך פיליפ, במשך 73 שנים, המלכה אליזבת השנייה הובילה תמיד בחן, במחויבות בלתי מעורערת לתפקידה, ובעוצמה שאין דומה לה של דוגמתה. היא עברה את הסכנות והמחסור של מלחמת עולם לצד העם הבריטי וגייסה אותם במהלך ההרס של מגיפה עולמית לצפות לימים טובים יותר. באמצעות מסירותה לחסויותיה ולארגוני הצדקה שלה, היא תמכה במטרות שהרימו אנשים והרחיבו הזדמנויות. באמצעות הפגנת ידידות וכבוד לאומות עצמאיות חדשות ברחבי העולם, היא קידמה את החירות וטיפחה קשרים שתרמו לחיזוק חבר העמים, אותו אהבה כל כך, לכדי קהילה לקידום שלום וערכים משותפים.  
>  המלכ האליזבת הייתה מדינאית בעלת כבוד ויציבות שהעמיקה את הברית בין הממלכה המאוחדת לארצות הברית. היא תרמה להפיכת מערכת היחסים שלנו למיוחדת.  
>  פגשנו את המלכה לראשונה ב-1982, בנסיעה לבריטניה כחלק ממשלחת של הסנאט. התכבדנו בהכנסת האורחים שלה כלפינו ביוני 2021, בנסיעה הראשונה שלנו מעבר לים כנשיא וגברת ראשונה, כשהיא הקסימה אותנו בשנינותה, ריגשה אותנו בטוב ליבה וחלקה איתנו בנדיבות מחוכמתה. בסך הכל, היא פגשה 14 נשיאים. היא עזרה לאמריקאים להנציח הן את יום השנה לייסוד ג׳יימסטאון והן את יום עצמאותנו ה-200. היא עמדה בסולידריות עם ארצות הברית בימינו האפלים ביותר, לאחר מתקפת 11 בספטמבר, כשהזכירה לנו ש״אבל הוא המחיר שאנו משלמים על אהבה״.  
>  בשנים הבאות, אנו מצפים להמשיך הידידות הקרובה עם המלך והמלכה. היום, מחשבותיהם ותפילותיהם של אנשים ברחבי ארצות הברית נמצאות עם אנשי הממלכה המאוחדת וחבר העמים באבלם. אנו שולחים א תנחומינו העמוקים ביותר למשפחת המלוכה, שאינה אבלה רק את מלכתם, אלא גם אם, סבתא וסבתא-רבא יקרה. מורשתה תנכח בגדול בדפי ההיסטוריה הבריטית, ובסיפור עולמנו.

***

## תגובות המנהיגים הישראלים למותה של המלכה אליזבת:

#### נשיא המדינה יצחק הרצוג:

> הוד מלכותה אליזבת השנייה – הייתה "המלכה" בה"א הידיעה. מותה הוא סופו של עידן. בשם העם בישראל אני כואב את לכתה ומשתתף באבל הכבד של העם הבריטי האבל וחבר הלאומים הבריטי, שאיבדו את אם האומה. המלכה אליזבת הייתה דמות היסטורית - היא חיה את ההיסטוריה, היא יצרה היסטוריה, והשאירה אחריה מורשת מפוארת ומלאת השראה.
>
> כנשיא הישראלי ה-11 שכיהן בתקופת כהונתה, ובשם מדינת ישראל והעם בישראל, אני מבקש למסור תנחומים למלך הנכנס צ׳ארלס ולכל משפחת המלוכה, לעם הבריטי, לממלכה המאוחדת ולחבר העמים כולו.
>
> בתקופת כהונתה הארוכה ורבת המשמעות – העולם השתנה דרמטית, ולמול שינוי זה היא הייתה סמל למנהיגות יציבה ואחראית, ומגדלור של מוסריות, אנושיות, ופטריוטיות. בחייה ובשירותה את עמה היא שיקפה רוח של מסורת עמוקת שורשים, יושרה ושליחות.
>
> אבי ואמי ז"ל התקבלו על ידה באופן אישי כמה וכמה פעמים לאורך השנים מתוקף תפקידה, והארת הפנים והאירוח החם שלה הותירו בהם חותם שעבר במשפחתנו.

#### ראש הממשלה יאיר לפיד:

> בשם ממשלת ישראל ואזרחי ישראל, אני שולח תנחומים למשפחת המלוכה ולאזרחי הממלכה המאוחדת על פטירתה של הוד מלכותה המלכה אליזבת השנייה.
>
> המלכה היא דמות יוצאת דופן, מנהיגה ייחודית שסימלה מסירות ואהבה למולדתה.
>
> יהי זכרה ברוך.

#### שר הביטחון בני גנץ:

> תנחומיי לעם הבריטי ולמשפחת המלוכה על מותה של המלכה אליזבת השנייה. המלכה שירתה את אנגליה ואת הקהילה הבינלאומית במשך למעלה מ-70 שנה, והיה לה חלק חשוב בשגשוג ביחסים בין ישראל ובריטניה. יהי זכרה ברוך.

#### ראש האופוזיציה בנימין נתניהו:

> רעייתי שרה ואני, יחד עם כל אזרחי ישראל, מצטערים מעומק ליבנו על פטירתה של הוד מלכותה, מלכת אנגליה אליזבת השנייה.
>
> בהלוויתה של ראשת הממשלה לשעבר מרגרט תאצ׳ר התרשמנו ישירות מאישיותה המיוחדת שהקרינה הוד והדר. היא הייתה מגדלור של עוצמה, אחווה ושלום. בחייה היא כתבה את ההיסטוריה בת זמננו ותרמה כה רבות לטובת האנושות ועתידה. יהי זכרה ברוך.