---
topic: חדשות
date: 2022-09-08T17:56:46Z
hero_image: "/content/images/img_5029.JPG"
title: מותה של המלכה
article_title: מלכת בריטניה, אליזבת השנייה, הלכה לעולמה בגיל 96
author: חדשות ישראל

---
מלכת בריטניה, אליזבת השנייה, הלכה לעולמה בגיל 96, לאחר 70 שנות מלוכה. לאורך היום דיווחו הרשתות ברחבי העולם בדאגה על מצבה, לאחר הודעת בית המלוכה על החמרה במצבה במהלך שהותה בטירת בלמורל שבסקוטלנד.

## תגובות המנהיגים מהארץ ומהעולם למותה של המלכה אליזבת:

#### נשיא המדינה יצחק הרצוג:

> הוד מלכותה אליזבת השנייה – הייתה "המלכה" בה"א הידיעה. מותה הוא סופו של עידן. בשם העם בישראל אני כואב את לכתה ומשתתף באבל הכבד של העם הבריטי האבל וחבר הלאומים הבריטי, שאיבדו את אם האומה. המלכה אליזבת הייתה דמות היסטורית - היא חיה את ההיסטוריה, היא יצרה היסטוריה, והשאירה אחריה מורשת מפוארת ומלאת השראה.
>
> כנשיא הישראלי ה-11 שכיהן בתקופת כהונתה, ובשם מדינת ישראל והעם בישראל, אני מבקש למסור תנחומים למלך הנכנס צ׳ארלס ולכל משפחת המלוכה, לעם הבריטי, לממלכה המאוחדת ולחבר העמים כולו.
>
> בתקופת כהונתה הארוכה ורבת המשמעות – העולם השתנה דרמטית, ולמול שינוי זה היא הייתה סמל למנהיגות יציבה ואחראית, ומגדלור של מוסריות, אנושיות, ופטריוטיות. בחייה ובשירותה את עמה היא שיקפה רוח של מסורת עמוקת שורשים, יושרה ושליחות.
>
> אבי ואמי ז"ל התקבלו על ידה באופן אישי כמה וכמה פעמים לאורך השנים מתוקף תפקידה, והארת הפנים והאירוח החם שלה הותירו בהם חותם שעבר במשפחתנו.

    <blockquote class="twitter-tweet"><p lang="iw" dir="rtl">הוד מלכותה אליזבת השנייה – הייתה "המלכה" בה"א הידיעה. מותה הוא סופו של עידן. בשם העם בישראל אני כואב את לכתה ומשתתף באבל הכבד של העם הבריטי האבל וחבר הלאומים הבריטי, שאיבדו את אם האומה. היא הייתה דמות היסטורית - חיה את ההיסטוריה, יצרה היסטוריה, והשאירה מורשת מפוארת ומלאת השראה. <a href="https://t.co/1RmB3MLK22">pic.twitter.com/1RmB3MLK22</a></p>— יצחק הרצוג Isaac Herzog (@Isaac_Herzog) <a href="https://twitter.com/Isaac_Herzog/status/1567932369159524354?ref_src=twsrc%5Etfw">September 8, 2022</a></blockquote> <script async src="https://platform.twitter.com/widgets.js" charset="utf-8"></script>