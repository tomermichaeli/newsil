---
topic: ביטחון
date: 2021-10-11T11:18:41Z
hero_image: "/content/images/img_4561.JPG"
title: ראש השב״כ הבא - רונן בר
article_title: 'הממשלה אישרה: ראש השב״כ הבא - רונן בר'
author: חדשות ישראל

---
## הממשלה אישרה את מינויו של סגן ראש השב״כ, רונן בר, לתפקיד ראש שירות הביטחון הכללי.

המינוי ייכנס לתוקף ביום חמישי, 14 באוקטובר 2021.

רונן בר (55), נשוי ואב לשלושה, בוגר תואר ראשון במדעי המדינה ופילוסופיה מאוניברסיטת תל אביב, ותואר שני במנהל ציבורי מאוניברסיטת הארוורד.

בר שירת בצה״ל כלוחם בסיירת מטכ״ל, ולאחר מכן התגייס לשב״כ כלוחם ביחידת המבצעים. במסגרת שירותו לחם ופיקד על מבצעים רבים ברצועת עזה, ביהודה ושומרון ובלבנון. בשנת 2011 מונה לראש אגף המבצעים בשב״כ, בשנת 2016 מונה לראש אגף המטה האחראי על בניין הכח של הארגון ובשנת 2018 מונה לסגן ראש השירות. במהלך השנים הוענקו למבצעים שהוביל בר וליחידות שעמד בראשן מספר פרסי ביטחון.