---
topic: ביטחון
date: 2022-04-14T16:25:51Z
hero_image: "/content/images/img_5c650bdde803-1.jpeg"
title: סגר ביוש בפסח
article_title: 'שר הביטחון גנץ החליט: סגר כללי יוטל על יהודה ושומרון במהלך חג הפסח'
author: חדשות ישראל

---
לאחר הערכת מצב, החליט שר הביטחון בני גנץ כי צה״ל יטיל סגר כללי על יהודה ושומרון במהלך חג הפסח. הסגר יחל מחר (שישי) בשעה 16:00 ויסתיים במוצאי שבת בחצות. במוצאי שבת תתקיים הערכת מצב נוספת, ובה יוחלט האם להמשיך את הסגר גם במהלך חול המועד.

במהלך הסגר יתאפשר מעבר במקרים הומניטריים, רפואיים וחריגים ובכפוף לאישור מתאם פעולות הממשלה בשטחים.

מתאם פעולות הממשלה בשטחים, אלוף רסאן עליאן, הודיע כי בתום הערכת המצב, החליט שר הביטחון על פתיחה מחודשת של מעברי גלבוע (ג׳למה) וריחן לכניסת ערביי ישראל לעיר ג׳נין. המעברים ייפתחו החל מיום שבת, בהתאם להמלצת צה״ל וגופי הביטחון ובכפוף להערכת מצב נוספת שתתקיים מחר. כמו כן, תחודש יציאת סוחרים ואנשי עסקים בכירים מאזור ג׳נין בהתאם למדיניות הסגר הכללית.