---
topic: ביטחון
date: 2021-09-11T10:01:14Z
hero_image: "/content/images/img_3520.JPG"
title: התקדמות במצוד אחר המחבלים
article_title: נתפסו 4 מתוך 6 האסירים הביטחוניים שנמלטו מכלא גלבוע
author: חדשות ישראל

---
אתמול בלילה נעצרו מחמוד עארדה ויעקוב קאדרי בנצרת.

לפנות בוקר נעצרו זכריה זביידי ומוחמד עארדה בחניון משאיות בכפר שבלי בצפון הארץ.

המחבלים שטרם נתפסו: איהאם כמאמג׳י, שהיה מעורב ברצח הנער אליהו אשרי ז״ל, ומונאדל אינפיעאת, שהורשע בהשלכת בקבוקי תבערה. כוחות הביטחון מעריכים כי הם התפצלו ואחד מהם הצליח להגיע לשטחי הרשות הפלסטינית. המצוד אחריהם נמשך ובשעות האחרונות מתקבלים דיווחים על פעילות צה״ל בכפרים פלסטיניים.

בעקבות לכידת ארבעת המחבלים נשמעות בעזה וביהודה ושומרון קריאות לעימותים עם כוחות צה״ל היום בשעה 16:00 במספר מוקדים.

#### רס״ל (במיל׳) רועי סימון, יחידת מרעול:

״מהרגע שהוזנקנו למילואים, הלוחמים עזבו את ביתם בחג, עזבו את בתי הכנסת והתייצבו למשימת החיפוש. אנחנו עושים הכל על מנת לאתר את האסירים הנמלטים. כיחידה שלקחה חלק במבצע ״שובו אחים״, ומאז ביצעה פעילויות רבות, ביניהן מרדפים אחרי מחבלים, חיפושי אמל״ח ומיפויי שטח, ובעזרת הלקחים ושיתוף פעולה בין-ארגוני של כלל גופי הביטחון הצלחנו לשים יד על האסירים. היחידה לא עצרה את עבודתה והיא ממשיכה במאמץ עד שייתפסו כלל המחבלים הנמלטים.״

![](/content/images/whatsapp_image_2021-09-11_at_11-07-23.jpeg)![](/content/images/whatsapp_image_2021-09-11_at_11-07-19.jpeg)