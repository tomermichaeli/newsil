---
topic: בריאות
date: 2021-12-14T16:57:00Z
hero_image: "/content/images/c8c8369d-60f8-4b27-9eed-90a389ccf8e6.jpeg"
title: 'החל מיום שישי: התו הירוק יחול גם בקניונים'
article_title: 'החל מיום שישי: התו הירוק יחול גם בקניונים'
author: חדשות ישראל

---
#### תו ירוק בקניונים ומתחמי מסחר סגורים:

* התו הירוק ייסרק בכניסה לקניון
* בעלי תו ירוק יקבלו צמיד בצבע שישתנה באופן יומי, שיאפשר לנוע בצורה חופשית ברחבי הקניון.
* פטור מהצגת תו ירוק יינתן למי שיבקשו להיכנס לקניון לקבלת שירות חיוני בלבד.

#### תו ירוק זמני לאחר החיסון הראשון:

במקביל להחלת כללי תו ירוק במתחמי מסחר סגורים, ילדים ומבוגרים שחוסנו בחיסון ראשון בלבד יהיו זכאים לקבל תו ירוק זמני, שיהיה בתוקף ל-30 ימים ממועד קבלת החיסון הראשון.

#### מתווה הבידוד לשבים מחו״ל:

החל מיום שישי: **מחוסנים ומחלימים** שישובו לישראל ממדינות אדומות - לאחר ביצוע הבדיקה בנתב״ג, יחתמו על ״הסכמון״ וייכנסו לבידוד ביתי למשך 7 ימים. בתום הבידוד יידרשו לבצע בדיקת PCR נוספת, ולאחר תשובה שלילית ישוחררו מבידוד.

**לא מחוסנים** שישובו לישראל ממדינות אדומות - לאחר ביצוע הבדיקה בנתב״ג, יופנו לבידוד במלונית עד לקבלת תוצאת הבדיקה.

* במידה ותוצאת הבדיקה שלילית, יחתמו על ״הסכמון״ ויועברו לבידוד ביתי להשלמת ימי הבידוד ל-7 ימים, שבסופם ידרשו לבצע בדיקה נוספת, ולאחר תשובה שלילית ישוחררו מבידוד.
* במידה ותוצאת הבדיקה חיובית, יישארו במלונית עד להחלמה.