---
topic: ספורט
date: 2021-08-17T20:00:00+03:00
hero_image: "/content/images/arena_kombetare-_tirane.jpg"
title: הישראליות בפלייאוף הקונפרנס ליג
article_title: הישראליות בפלייאוף הקונפרנס ליג
author: חדשות ישראל

---
**מכבי תל אביב**

לאחר עונה לא רעה שהסתיימה בזכייה בגביע המדינה ובאיבוד האליפות במחזור האחרון, מכבי תל אביב פתחה את העונה רע מאוד. היכולת החלשה ואי הבאת רכש לאחר עזיבת כמה מכוכבי הקבוצה זיכתה את הצהובים בביקורת חריפה והובילה לאיבוד בתואר הראשון של העונה עם הפסד למכבי חיפה באלוף האלופים. עד כה, הצהובים שאיבדו שחקנים משמעותיים (כדוגמת דור פרץ ויונתן כהן) החתימו שלושה שחקני רכש בלבד, שלא סיפקו תחליף ראוי לכוכבים העוזבים. בשני השלבים הקודמים במפעל הציגה סגנית האלופה יכולת פושרת שהתבטאה בשתי תוצאות תיקו חלשות בחוץ (0:0 נגד סוטייסקה וטרנבה) ושני ניצחונות בית (1:3 נגד סוטייסקה בסיבוב השני ו-0:1 נגד טרנבה בסיבוב השלישי) שגם בהם רובם ככולם של שחקני הסגל נראו רע מאוד. עם זאת, לקראת משחק הפלייאוף הראשון שלהם נגד שחטאר קראגנדי (קזחסטן) הצהובים יכולים להתנחם בהופעות הטובות של דניאל פרץ וטל בן חיים בסיבוב הקודם בבלומפילד ובכך ששחקן הרכש החדש עדן שמיר יהיה זמין עבור פטריק ואן לוון.

**מכבי חיפה**

לעומת הפתיחה הפושרת של סגניתה, אלופת ישראל פתחה את העונה בצורה טובה יותר עם זכייה באלוף האלופים ותוצאות מרשימות בסיבובים האחרונים. למרות ש"נפלו" אל מוקדמות הקונפרנס ליג רק לאחר הדחה מפתיעה ומביכה בסיבוב הראשון של מוקדמות ליגת האלופות, הירוקים הציגו יכולת נהדרת בשני שלבי המוקדמות עד כה עם שני ניצחונות בית מרשימים נגד דינמו טביליסי (1:5) וטורשאבן (2:7). עם זאת, גם למכבי חיפה אין ראש שקט לגמרי לקראת משחק הפלייאוף נגד נאפטצ'י באקו (אזרבייג'ן). שכן למרות התוצאה הגבוהה שהשיגו במשחק הבית נגד טורשאבן במשחק הגומלין באיי פארו חלה ירידה משמעותית ביכולתם של הירוקים שהתבטאה גם בתוצאה (הפסד 1:0).

**הפועל באר שבע**

אחרי קיץ עמוס ברכש ובעזיבות, הפועל באר שבע הראתה שהיא בונה קבוצה שיכולה וצריכה להיאבק על האליפות. החתמות ענק בדמותם של דור מיכה, איתי שכטר, בן שהר, אריאל הרוש, איתן טיבי, יוג'ין אנסה ועוד, האדומים פתחו את המסע האירופי שלהם עם יכולת מרשימה שתורגמה לניצחון 6:0 על ארדה (בולגריה). בסיבוב השלישי כבר הייתה סכנה ממשית להדחתם של האדומים מאירופה לאחר הפסד חוץ בפולין במשחק הראשון נגד ורוצלאב, אך בגומלין הבארץ התוצאה הייתה שונה לחלוטין. באר שבע התעלתה על עצמה והבטיחה גם היא את המקום בפלייאוף עם 4:0 גדול, והיא תפגוש בפלייאוף את אנורתוסיס הקפריסאית, שבה היו ממש עד לא מזמן מאמן הקבוצה רוני לוי ושחקן הרכש החדש דור מיכה.

**כל משחקי הישראליות בשלב הפלייאוף:**

19\.8, 16:00 שחטאר קראגנדי-מכבי תל אביב 26.8, 20:30 מכבי תל אביב-שחטאר קראגנדי  
19\.8, 20:00 הפועל באר שבע-אנורתוסיס 26.8, 20:00 אנורתוסיס-הפועל באר שבע  
19\.8, 20:00 נאפטצ'י באקו-מכבי חיפה 26.8, 20:00 מכבי חיפה-נאפטצ'י באקו