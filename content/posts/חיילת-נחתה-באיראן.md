---
topic: ביטחון
date: 2022-11-02T15:23:54Z
hero_image: "/content/images/imgdefault.png"
title: חיילת נחתה באיראן
article_title: 'הותר לפרסום: חיילת ישראלית נכחה בטיסה שביצעה נחיתת חירום באיראן'
author: חדשות ישראל

---
## חיילת צה״ל ממוצא רוסי נכחה ביום חמישי האחרון בטיסה מטשקנט לדובאי שנאלצה לבצע נחיתת חירום באיראן.

עם הנחיתה בשדה התעופה בשיראז החיילת שלחה הודעה להוריה, שיצרו קשר עם המפקדים שלה בצבא. האירוע נודע לבכירי מערכת הביטחון וראש הממשלה לפיד עודכן במהלך ישיבת הממשלה, שעסקה באישור ההסכם עם לבנון.

מיד כשנודע על האירוע, הוקם חמ״ל במוסד במטרה להבטיח את יציאתה של החיילת מאיראן בבטחה.

נוסעי המטוס, ובהם החיילת, הורדו לטרמינל. בביקורת הדרכונים היא הגישה את הדרכון הרוסי שלה, שמצוין בו שהונפק בישראל. במשך שעות המתינה יחד עם הנוסעים האחרים בטרמינל.

אנשי המוסד יצרו קשר עם החיילת וביקשו ממנה להתנהג כרגיל, לא לעורר סימנים מחשידים ובטח שלא לדבר בעברית. לאחר שעות של המתנה בחשש שהאיראנים יבינו שמדובר בחיילת ישראלית, המטוס יצא מאיראן ונחת בדובאי, ובהמשך היא חזרה לישראל בשלום.