---
topic: בריאות
date: 2021-10-03T18:20:52Z
hero_image: "/content/images/pic_event_cabinet_corona031021.gif"
title: קבינט הקורונה 3 באוקטובר
article_title: 'תמה ישיבת קבינט הקורונה: אכיפת התו הירוק תחל ביום חמישי'
author: חדשות ישראל

---
#### קבינט הקורונה התכנס הערב - כל ההחלטות:

בדיון הציגו גורמי המקצוע לראש הממשלה והשרים תמונת מצב ממוקדת למצב הקורונה בישראל, בדגש על התחלואה בחברה הערבית והיקפי ההתחסנות בה. בהתאם, הוצגה תכנית פעולה בנושא.

* חובת סריקת הברקוד בתו הירוק בכניסה לבתי עסק — החל מיום שלישי
* אכיפת התו הירוק תחל ביום חמישי
* מוזיאונים וספריות עירוניות יוחרגו מהתו הירוק

חברי הקבינט הדגישו כי ״האסטרטגיה הממשלתית, לפיה המשק נשמר פתוח והממשלה נוקטת שורת פעולות במטרה למנוע הטלת סגר ומגבלות גורפות, עובדת, ומכאן ההצלחה בניהול הגל הרביעי. יחד עם זאת, יודגש כי יש להמשיך ולהקפיד על קיום ההנחיות ונקיטת משנה זהירות כדי לשמר את המצב הקיים.״

בדיון השתתפו שר הבריאות, שר החוץ, שר הביטחון, שר המשפטים, השר לביטחון הפנים, שרת הכלכלה והתעשייה, שרת החינוך, שר התיירות, שר הבינוי והשיכון, שרת המדע והטכנולוגיה, שר התרבות והספורט, שר במשרד האוצר, מזכיר הממשלה, היועץ המשפטי לממשלה, המשנה לראש המל"ל, מנכ"ל משרד רה"מ, מנכ"ל משרד הבריאות, מנכ"ל משרד הבט"פ, מנכ"ל משרד האוצר, מנכ"ל משרד החינוך, מנכ"לית המשרד לשוויון חברתי, מפקד פיקוד העורף, ממונה הקורונה, ממונה הקורונה בחברה הערבית, ראש שירותי בריאות הציבור במשרד הבריאות, הממונה על התקציבים במשרד האוצר, יו"ר מרכז השלטון המקומי, ראש עיריית אום אל פאחם, ראש מועצת ערערה ויו"ר ועד ראשי הרשויות הערביות, ראש מועצת כסרא סמיע, יו"ר ועד ההורים הערבי הארצי, פרופ' רן בליצר, פרופ' אלי וקסמן, פרופ' ערן סגל, פרופ' דורון גזית, פרופ' ינון אשכנזי, וגורמי מקצוע נוספים.