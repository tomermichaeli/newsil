---
topic: בריאות
date: 2021-12-29T18:35:25Z
hero_image: "/content/images/covidtest-1-scaled-jpg.webp"
title: 'מהלילה בחצות: מדיניות הבידודים החדשה'
article_title: 'מהלילה בחצות: מדיניות הבידודים החדשה לנחשפים לחולי קורונה'
author: חדשות ישראל

---
החל מהלילה בחצות תיכנס לתוקף מדיניות הבידודים החדשה לנחשפים למאומתים לקורונה, ללא הבדל בין הוריאנטים.

**במקרה של חשיפה למאומת לקורונה מכל זן:**

#### מחוסנים ומחלימים:

**יידרשו לבצע בדיקת אנטיגן מוסדית (לא ביתית).**

* במידה והתוצאה שלילית - יהיו פטורים מבידוד.
* במידה והתוצאה חיובית - יבצעו בדיקת PCR ויידרשו לשהות בבידוד עד לקבלת תוצאה שלילית.

  במידה ותוצאת בדיקת ה-PCR חיובית, יידרשו להיכנס לבידוד למשך 10 ימים עד להחלמה (באישור רופא).

משרד הבריאות ממליץ להימנע מהימצאות במקומות הומי אדם לצרכי בילוי ופנאי וממגע עם אוכלוסיות בסיכון בשבעת הימים שלאחר החשיפה.

#### לא מחוסנים או מחלימים:

**יידרשו לבצע בדיקת PCR.**

* במידה והתוצאה שלילית - יידרשו לשהות בבידוד למשך 14 יום מהמגע האחרון עם החולה, עם אפשרות לקיצור הבידוד עם תוצאת בדיקת PCR שלילית ביום השביעי.
* במידה והתוצאה חיובית - יידרשו לשהות בבידוד למשך 10 ימים עד להחלמה (באישור רופא).

**המדינה תממן בדיקות אנטיגן במקרה של חשיפה למאומתים.**

המדיניות החדשה תיכנס לתוקף הלילה בחצות, בכפוף לחתימת מנכ״ל משרד הבריאות על הצו ובאישור ועדת הבריאות של הכנסת.