---
topic: חדשות
date: 2021-09-21T17:03:02Z
hero_image: "/content/images/img_3889.JPG"
title: דריסת השוטרים בנהריה
article_title: 'אירוע דריסת שוטרים בנהריה: מתנדב במשטרה נהרג ושוטר נוסף נפצע באורח
  בינוני'
author: חדשות ישראל

---
הבוקר פגע רכב בשוטר ובמתנדב במשטרה סמוך לאתר בנייה בנהריה. המתנדב, סמ״ר חוסאם סג׳ייר, בן 32 מירכא, נפצע באורח אנוש ומותו נקבע במרכז הרפואי לגליל. מצבו של השוטר הנוסף שנפגע בינוני. המשטרה איתרה את הרכב הפוגע ביישוב שלומי ועצרה תושב עראבה בן 44 בחשד למעורבות בדריסה. הערב נעצרו באזור ירושלים 11 שוהים בלתי חוקיים, שניים מהם חשודים גם כן במעורבות בדריסת השוטרים. המשטרה שללה את החשד לרקע לאומני.

המפכ״ל שבתאי הגיע לזירת האירוע וביקר את השוטר הפצוע בבית החולים: ״עליית מדרגה מסוכנת בחוסר שיתוף הפעולה ובאלימות אליהם חשופים השוטרים, תמרור אזהרה שצריך להדאיג את כולנו״.