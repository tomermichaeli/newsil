---
topic: ביטחון
date: 2021-09-10T08:44:01Z
hero_image: "/content/images/screen-shot-2021-08-25-at-5-11-26-pm.png"
title: גנץ בהערכת מצב בשומרון
article_title: 'בריחת האסירים מכלא גלבוע: שר הביטחון גנץ קיים הערכת מצב בשומרון'
author: חדשות ישראל

---
שר הביטחון בני גנץ קיים הבוקר הערכת מצב במחנה סאלם, בהשתתפות ראש אגף המבצעים אלוף עודד בסיוק, מפקד פיקוד המרכז אלוף יהודה פוקס, מפקד אוגדת איו״ש תא״ל יניב אלאלוף, ראש המנהל האזרחי תא״ל פארס עטילה, ונציגי שב״כ, מג״ב, המשטרה ושב״ס. לאחר מכן ערך שר הביטחון סיור על התפר באזור מעבר ג׳למה.

#### שר הביטחון גנץ:

״אני מסיים ביקור בשטח והערכת מצב משותפת עם כלל הגורמים שעוסקים במרדף אחרי ששת הנמלטים - משב״ס, ממג״ב, מהמשטרה, מצה״ל, משב״כ, כל המעטפת. אני מתרשם שנעשית עבודה נחושה בשילוב זרועות ראוי בין כל הארגונים. אנחנו נשים בסופו של דבר את היד על האנשים שנמלטו מבית הכלא תוך כדי פעולה נרחבת בשטח, בין שהוא שטח קרוב לאזור הזה ובין בשטחים רחוקים. נמשיך את הפעילות הזו ונבטיח את הביטחון לאזור הזה. כאמור, אני התרשמתי מאוד משיתוף הפעולה שהוא חיוני להצלחה של מה שקורה כרגע בשטח, בין ברמה המודיעינית ועד לרמה המבצעית בשטח. שיתוף הפעולה הזה יימשך ואנחנו בסופו של דבר, במוקדם או במאוחר, נשים את היד על מי שצריך לשים עליו את היד.

אנחנו ממשיכים את הפעילות שלנו בשטח ולצד זאת צריך להבין שמדובר בשישה אנשים בתוך מיליונים שחיים פה. צריך להיות מסוגלים לטפל בשישה האלה ובעוזריהם מבלי שנפר את האיזונים האחרים שנמצאים בתוך השטח. אני מקווה שהיום ייגמר שקט, כך או כך צה״ל ערוך לכל התפתחות בכל אחד מהמקומות.״