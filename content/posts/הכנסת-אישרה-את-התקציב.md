---
topic: פוליטיקה
date: 2021-09-02T19:16:33Z
hero_image: "/content/images/img_9611-1.jpeg"
title: הכנסת אישרה את התקציב
article_title: תקציב המדינה לשנים 2021-2022 עבר בקריאה ראשונה בכנסת
author: חדשות ישראל

---
**בקרוב יתחילו הדיונים בועדות הכנסת על מנת להכין את התקציב לקריאה שנייה ושלישית.**

#### ראש הממשלה נפתלי בנט:

״אחרי שלוש שנים ללא תקציב אישרנו הערב תקציב מצוין בקריאה ראשונה. תקציב שמחזק את מערכת הביטחון ואת מערכת הבריאות ודואג לפרנסת אזרחי ישראל. תקציב שדואג לאזרחים ולא לאינטרסים פולטיים. זהו עוד צעד למען מדינה טובה יותר, מאוחדת יותר, יציבה יותר. אני גאה בדרך שבה המחלוקות נפתרו מתוך רצון טוב ושותפות אמיתית. ככה מגיעים לתוצאות טובות יותר למען עם ישראל״.

#### שר החוץ יאיר לפיד:

״ממשלה נורמלית ואחראית ניהלה דיוני תקציב נורמליים ואחראים, העבירה היום בקריאה ראשונה תקציב מדינה. תקציב שלא מיועד לפוליטיקאים אלא למה שחשוב לאזרחי מדינת ישראל. לחינוך, לבטחון, לבריאות, לכלכלת החדשנות הישראלית״.

#### שר האוצר אביגדור ליברמן:

״זה הוא יום חג, אחרי שלוש שנים וחצי, מעבירים בבית הזה תקציב בקריאה ראשונה. היום הזה מסמל יותר מכל את תום עידן הטירלול ואת החזרה לנורמליות. זו ההוכחה שהממשלה הזאת מתפקדת ואנחנו חזרנו לחיים שיגרתיים כפי שמצופה מאיתנו. אני מודה לכל חבריי בממשלה ובקואליציה, אין ספק שהתקציב שהעברנו הוא התקציב הכי חברתי בתולדות מדינת ישראל והוא מבטיח צמיחה ובוסטר אמיתי לכלכלה ולמשק״.