---
date: 2021-08-18T10:43:26.000+00:00
hero_image: "/content/images/francesco-mazzoli-0xh3QPqcfKM-unsplash.jpg"
title: התיכונים המצטיינים תשפ״א
article_title: משרד החינוך מפרסם את רשימת 313 התיכונים המצטיינים לשנת תשפ״א
author: חדשות ישראל
topic: חינוך

---
**משרד החינוך מפרסם את רשימת 313 מוסדות החינוך של החטיבה העליונה, אשר הצטיינו בתחום הערכי, החברתי והלימודי. בחירתם של בתי הספר הזוכים התקבלה על סמך שקלול של שורת מדדים, כגון מניעת נשירה, קליטת תלמידי חינוך מיוחד, גיוס לצה"ל, שירות אזרחי, אחוז הזכאות לבגרות, אחוז ההצטיינות במבחני הבגרות ומידת השיפור.**

**שרת החינוך יפעת שאשא ביטון:** ״מערכת החינוך התברכה באנשי חינוך, מנהלים ומורים, שמובילים את תלמידי ישראל ומצעידים אותם להישגים מרשימים בכל תחומי החיים. תלמידים ותלמידות אלו הם דור העתיד של מדינת ישראל. אנשי החינוך הזוכים מבססים את תחושת השייכות של התלמידים לקהילה, נוטעים בהם ערכים ומעניקים להם כלים משמעותיים לחיים. אני מברכת אותם על עשייתם החינוכית, שיש לה השפעה עצומה על כלל החברה הישראלית ועל עתיד מדינת ישראל.״

**מנכ״ל משרד החינוך יגאל סלוביק:** ״המנהלים והמורים הזוכים בפרס מייצגים את כל צבעי הקשת של החברה הישראלית, על כל גווניה. אני מברך אותם על זכייתם בפרס כהוקרה על הישגיהם המרשימים, הראויים לכל הערכה. אני מאחל להם שיעמידו עוד שורה של אנשי חינוך מובילים שילכו בעקבותיהם, ויצמיחו דור של תלמידים שיצעידו אותנו לקדמת הבמה.״

עובדי ההוראה שבבתי הספר הזוכים יתוגמלו בסכום כספי הנע בין 3,166₪ לכ-8,443₪. 56% מבתי הספר הזוכים מגיעים מהחינוך היהודי-ממלכתי, 26% מהחינוך הממלכתי-דתי, 11% מהחינוך הערבי, 3.4% מהחינוך החרדי, 1.9% מהחינוך הדרוזי, ו-1.9% מהחינוך הבדואי.

**חלוקת הגמול הכספי בין בתי הספר:**

* רמה 1 - 78 חטיבות עליונות – 8,443.19₪
* רמה 2 - 78 חטיבות עליונות – 6,332.39₪
* רמה 3 - 79 חטיבות עליונות – 4,221.6₪
* רמה 4 - 78 חטיבות עליונות – 3,166.19₪

#### [**לחצו כאן לרשימת בתי הספר הזוכים**](https://newsil.us.to/outstanding-schools2021.pdf)

***

ד