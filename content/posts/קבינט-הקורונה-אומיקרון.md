---
topic: בריאות
date: 2021-11-27T21:44:15Z
hero_image: "/content/images/img_6138.jpg"
title: קבינט הקורונה אומיקרון
article_title: 'קבינט הקורונה אישר: כל החוזרים מחו״ל יידרשו להיכנס לבידוד ביתי, איכוני
  שב״כ יחזרו לשימוש'
author: חדשות ישראל

---
קבינט הקורונה התכנס הערב ואישר צעדים למניעת התפשטות זן האומיקרון הדרום אפריקני.

#### החלטות הקבינט:

* תיאסר כניסת זרים לישראל מכל המדינות, למעט מקרים שיאושרו על ידי ועדת חריגים.
* ישראלים מחוסנים או מחלימים יבצעו בדיקת PCR עם הנחיתה בישראל וייכנסו לבידוד ביתי. ניתן יהיה להשתחרר מהבידוד בכפוף לתוצאת בדיקה שלילית ביום השלישי לבידוד. מי שלא יבצעו את הבדיקה הנוספת ביום השלישי, יידרשו להשלים בידוד מלא.
* ישראלים לא מחוסנים יבצעו בדיקת PCR עם הנחיתה בישראל וייכנסו לבידוד ביתי, ממנו יוכלו להשתחרר בכפוף לבדיקה שלילית ביום השביעי. מי שלא יבצעו את הבדיקה הנוספת ביום השביעי, יידרשו להשלים בידוד מלא.
* ישראלים שישובו ממדינות שהוגדרו כאדומות יבצעו בדיקת PCR עם הנחיתה בישראל ויועברו לבידוד במלונית קורונה עד לקבלת תשובה. לאחר קבלת תשובה שלילית, הם יועברו להמשך בידוד ביתי, ממנו ישתחררו בכפוף לבדיקה שלילית ביום השביעי.
* הוחלט לגבש דרכים לסייע לענף התיירות בהידברות בין משרדי האוצר והתיירות.
* ייעשה שימוש באיכונים סלולריים שיופעלו על ידי השב״כ למעקב אחר מאומתים שנושאים את זן האומיקרון, במטרה לאתרם ולקטוע את שרשראות ההדבקה. ההחלטה תיכנס לתוקף לאחר אישור הממשלה.
* מתווה התו הירוק יוחל על התכנסויות בחללים סגורים עם מעל 50 משתתפים.
* מופעי חנוכה יוותרו ללא שינוי, בהתאם למתווה שאושר בשבוע שעבר, תוך הקפדה על כללי התו הירוק ויישום אכיפה מוגברת.

ההחלטות ייכנסו לתוקף בחצות הלילה שבין יום ראשון לשני, ויהיו בתוקף למשך 14 ימים.