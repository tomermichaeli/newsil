---
topic: חדשות
date: 2021-08-30T20:10:40Z
hero_image: "/content/images/_.jpg"
title: קבינט הקורונה 30.8
article_title: קבינט הקורונה אישר את מתווה הסליחות בכותל המערבי, הרחבת התו הירוק ועדכון
  המתווה לפתיחת שנת הלימודים
author: חדשות ישראל

---
**מתווה התו הירוק** יורחב כך שיוחל גם על עובדי מערכת הבריאות, עובדי מערכת החינוך ועובדי מוסדות רווחה. כמו כן, יוחל המתווה גם על עובדי כלל המקומות בהם הלקוחות נדרשים בהצגת התו. תיבחן החלת התו הירוק על ענפים נוספים במשק.

#### מתווה התפילות בכותל המערבי:

* הגבלת משתתפים - עד 8,000 מתפללים
* חלוקת המתפללים ברחבת הכותל ל-18 קפסולות
* חובת עטיית מסכות בשטח פתוח - אכיפה תתבצע על ידי סדרנים
* פסק הלכה המאפשר השתתפות בסליחות באמצעות צפייה במסך - באחריות הקרן למורשת הכותל
* פעולות הסברה - המלצה להגעת מחוסנים ומחלימים בלבד, פרסום פסק ההלכה ומועדי הקרנת הסליחות, פרסום הגבלות הבטיחות במקום
* ניתוב ההמון בכניסות לעיר העתיקה על ידי משטרת ישראל

#### מערכת החינוך — כיתות כיתות ח׳-יב׳ בערים אדומות:

* החל מפתיחת שנת הלימודים,ב-1 בספטמבר, כיתות שבהן היקף התלמידים שקיבלו את **מנת החיסון הראשונה** יהיה נמוך מ-70% - ילמדו באופן מקוון.
* החל מ-30 בספטמבר, היקף ההתחסנות למתווה זה ימדד ביחס ל**שתי מנות חיסון**.
* במהלך חודש ספטמבר, תלמידי הכיתות שילמדו באופן מקוון יעוּדדו להתחסן בבתי הספר כדי להעביר את הכיתה ללמידה פרונטלית.