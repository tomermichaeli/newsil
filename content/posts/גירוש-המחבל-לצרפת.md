---
topic: ביטחון
date: 2022-12-18T11:41:14Z
hero_image: "/content/images/127545347_3485058971614370_1257611631868495624_n.jpg"
title: גירוש המחבל לצרפת
article_title: המחבל סלאח חמורי, שתכנן לרצוח את הרב עובדיה יוסף, גורש מישראל לצרפת
author: חדשות ישראל

---
בתום תהליך משפטי ארוך, הבוקר גורש מישראל המחבל סלאח חמורי, פעיל החזית העממית שתכנן להתנקש בחייו של הרב עובדיה יוסף ז״ל ושוחרר מהכלא בעסקת שליט. חמורי בן ה-37 הוא בעל אזרחות צרפתית והיה תושב קבע בישראל, עד להחלטת שרת הפנים איילת שקד לשלול את תושבותו לפני כשבועיים. צרפת גינתה את גירושו של חמורי, וטענה שהצעד אינו חוקי.

חמורי נולד בכפר עקב שבמזרח ירושלים ב-1985, והוא פעיל שנים רבות בארגון הטרור ״החזית העממית״. במסגרת פעילותו הסית לטרור ואף תכנן וארגן בעצמו פיגועים כנגד אזרחים ודמויות בולטות בישראל. הוא נעצר מספר פעמים במעצר מנהלי. בין היתר נעצר בשנת 2005 בגין חברות בחוליית טרור של החזית העממית שתכננה להתנקש בחייו של הרב עובדיה יוסף ז״ל. הוא נדון למאסר בפועל של שבע שנים, אך שוחרר לפני ריצוי העונש המלא, במסגרת עסקת שליט.

לאחר שחרורו שב לפעול במסגרת החזית העממית, התברג בצמרת הארגון, ונעצר פעמים נוספות. מעצרו האחרון היה בחודש מרץ השנה ונמשך עד גירושו היום. בשל פעילותו בארגון הטרור, החליטה שרת הפנים, איילת שקד, לשלול את מעמד התושב בו החזיק חמורי. ההחלטה התאפשרה בשל היותו בעל אזרחות צרפתית. הבוקר בשעה 6:00 גורש חמורי מישראל. ההרחקה התבצעה על ידי נציגי מינהל אכיפה וזרים ברשות האוכלוסין וההגירה, שליוו אותו עד לצרפת — שם המתינו לו אשתו וילדיו.

#### שרת הפנים, איילת שקד, אמרה:

> היום בשעה טובה מוצה הדין עם הטרוריסט סאלח חמורי והוא גורש מישראל. מדובר בתהליך ארוך וממושך וזה הישג אדיר שרגע לפני סיום תפקידי הצלחתי להביא לגירושו, בכלים שעמדו לרשותי, ולקדם את המאבק בטרור. אני מקווה שהממשלה הנכנסת תמשיך בקו הזה ותגרש מחבלים מישראל״.

<div style="padding:75% 0 0 0;position:relative;"><iframe src="https://player.vimeo.com/video/782235987?h=425b9943b9&badge=0&autopause=0&player_id=0&app_id=58479" frameborder="0" allow="autoplay; fullscreen; picture-in-picture" allowfullscreen style="position:absolute;top:0;left:0;width:100%;height:100%;" title="שרת הפנים, איילת שקד"></iframe></div><script src="https://player.vimeo.com/api/player.js"></script>

לקראת שלילת תושבותו של חמורי, גורמים בממשלת צרפת שוחחו עם גורמים בכירים בישראל, בהם ראש הממשלה לפיד והנשיא הרצוג, בנסיון למנוע את גירושו של המחבל בטענה כי הוא מתגורר במזרח ירושלים שמוגדרת ״שטח כבוש״, ולכן ישראל לא רשאית לגרש אותו. משרד החוץ הצרפתי גינה היום את גירושו של חמורי.

#### בהודעת המשרד נכתב:

> אנו מגנים את ההחלטה המנוגדת לחוק של הרשויות הישראליות לגרש את מר סלאח חמורי לצרפת. מאז מעצרו האחרון, נקטה צרפת בכל הצעדים, לרבות בקרב הדרגים המדיניים הגבוהים ביותר, על מנת להבטיח כי זכויותיו של מר סלאח חמורי יכובדו, כי דרכי הערעור פתוחות בפניו, וכי יוכל לנהל חיים נורמליים בירושלים, העיר שבה נולד, מתגורר ומבקש לחיות.
>
> צרפת גם נקטה צעדים רבים מול הרשויות הישראליות על מנת להביע בצורה הברורה ביותר את התנגדותה לגירוש זה של פלסטיני תושב מזרח ירושלים, שהינו שטח כבוש לפי אמנת ג'נבה הרביעית.
>
> משרד החוץ ולענייני אירופה הצרפתי, הקונסוליות הכלליות של צרפת בירושלים ובתל אביב, וכן שגרירות צרפת בישראל עשו כל מאמץ להעניק לו את כל הסיוע האפשרי בעת הביקורים הקונסולריים הרבים. משרד החוץ ולענייני אירופה הצרפתי נמצא בקשר רציף עם משפחתו של מר חמורי״.

![](/content/images/img_02407f68b0dd-1.jpeg)

###### חמורי בשדה התעופה בצרפת

בשדה התעופה בצרפת חיכתה לחמורי קבלת פנים חמה. כמה עשרות מפגינים פרו-פלסטיניים קיבלו אותו בתשואות ובקריאות ״פלסטין פלסטין״.

<div style="padding:181.25% 0 0 0;position:relative;"><iframe src="https://player.vimeo.com/video/782239039?h=b34047de13&amp;badge=0&amp;autopause=0&amp;player_id=0&amp;app_id=58479" frameborder="0" allow="autoplay; fullscreen; picture-in-picture" allowfullscreen style="position:absolute;top:0;left:0;width:100%;height:100%;" title="2022-12-18 14.37.07"></iframe></div><script src="https://player.vimeo.com/api/player.js"></script>

<iframe src="https://t.me/thenewsil/15512?embed=1"></iframe>