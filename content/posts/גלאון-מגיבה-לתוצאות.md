---
topic: פוליטיקה
date: 2022-11-03T14:49:18Z
hero_image: "/content/images/photo_2022-11-03-16-49-06.jpeg"
title: גלאון מגיבה לתוצאות
article_title: 'לראשונה: מרצ לא עברה את אחוז החסימה ותישאר מחוץ לכנסת. גלאון: ״תוצאות
  הבחירות הן אסון למרצ ואסון למדינה״'
author: חדשות ישראל

---
לקראת סיום ספירת המעטפות הכפולות וקבלת התוצאות הסופיות של הבחירות לכנסת ה-25, נודע באופן סופי כי מרצ לא עברה את אחוז החסימה, ולא תיכנס לכנסת הבאה. יו״ר מרצ זהבה גלאון פרסמה הערב סרטון לאנשי המפלגה.

בסרטון אמרה גלאון: ״זהו רגע מאד קשה עבורי, ועבור החברים שלי במרצ. תוצאות הבחירות הן אסון למרצ, אסון למדינה, וכן, גם אסון אישי לי. כמה ימים לפני הבחירות, כשידעתי כבר שהסכנה למרצ גדולה ומוחשית, חלף לי בדיוק הסיוט הזה בראש. של כנסת שתהייה ריקה ממרצ. שהמפלגה של כהנא בתוך הכנסת, והמפלגה של אלוני ושריד - לא״.

גלאון הוסיפה: ״דחפתי לאיחוד עם מרב מיכאלי, ובימים האחרונים התרעתי מספר פעמים בפני ראש הממשלה, יאיר לפיד והתרענו בפני אנשיו שהם משחקים באש, ושאם לא ניזהר, לא רק מרצ, אלא המחנה כולו, ישלם את המחיר. לצערי הבוחרים שלנו קנו את קמפיין ״המפלגה הגדולה״ והעדיפו לחזק את יאיר לפיד מול ביבי״.

גלאון סיימה בתודה לחברי רשימת מרצ ולפעילים, וגם לתומכי המפלגה, ואמרה: ״גם אם החורף קשה - זה ממש לא ימנע את בוא האביב״.

#### הסרטון המלא:

<iframe width="560" height="315" src="https://www.youtube.com/embed/Vc4hFQLjseM" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>