---
topic: חדשות
date: 2022-01-05T10:48:25Z
hero_image: "/content/images/screen-shot-2022-01-05-at-12-30-14-pm.png"
title: שינוי במדיניות הבדיקות
article_title: מדיניות הבדיקות החדשה לנחשפים למאומתים
author: חדשות ישראל

---
בכירי משרד הבריאות הודיעו במסיבת עיתונאים על שינוי במדיניות הבדיקות והבידודים לנחשפים לחולי קורונה. השינוי ייכנס לתוקף ביום שישי הקרוב.

#### מסיבת העיתונאים המלאה:

<blockquote class="twitter-tweet" data-lang="he" data-theme="light"><p lang="iw" dir="rtl">שידור חי: מסיבת עיתונאים של בכירי משרד הבריאות <a href="https://t.co/dxNp1TPf9G">https://t.co/dxNp1TPf9G</a></p>— חדשות ישראל (@thenewsil) <a href="[https://twitter.com/thenewsil/status/1478669526757687298?ref_src=twsrc%5Etfw](https://twitter.com/thenewsil/status/1478669526757687298?ref_src=twsrc%5Etfw "https://twitter.com/thenewsil/status/1478669526757687298?ref_src=twsrc%5Etfw")">5 בינואר 2022</a></blockquote> <script async src="[https://platform.twitter.com/widgets.js](https://platform.twitter.com/widgets.js "https://platform.twitter.com/widgets.js")" charset="utf-8"></script>

#### פרטי המתווה:

לפי המדיניות החדשה, **מחוסנים ומחלימים בני 60 ומעלה** (ואוכלוסיות בסיכון) שייחשפו למאומת יבצעו בדיקת PCR. אם תתקבל תוצאה שלילית הם יקבלו פטור מבידוד ואם תתקבל תוצאה חיובית יחויבו בבידוד למשך 10 ימים עד להחלמה.

**מחוסנים ומחלימים מתחת לגיל 60** יוכלו לבצע בדיקת אנטיגן מוסדית או ביתית. תוצאה שלילית תעניק פטור מבידוד. אם יקבלו תוצאה חיובית בבדיקה ביתית, יידרשו לבצע בדיקת אנטיגן מוסדית. במידה ותוצאת הבדיקה המוסדית חיובית יידרשו לשהות בבידוד למשך 10 ימים.

**לא מחוסנים בני 60 ומעלה** שייחשפו למאומת יבצעו בדיקת PCR. אם יקבלו תוצאה שלילית יחויבו בבידוד של 7 ימים וישוחררו בכפוף לתוצאת בדיקת PCR שלילית ביום האחרון לבידוד. אם יקבלו תוצאה חיובית יידרשו לשהות בבידוד למשך 10 ימים.

**לא מחוסנים מתחת לגיל 60** יבצעו בדיקת אנטיגן מוסדית. אם יקבלו תוצאה שלילית יחויבו בבידוד של 7 ימים עם בדיקת אנטיגן נוספת ביום האחרון, ואם יקבלו תוצאה חיובית יחויבו בבידוד של 10 ימים.

המדינה תמשיך לממן את בדיקות האנטיגן המוסדיות, אך בדיקות האנטיגן הביתיות יהיו במימון הנבדקים.