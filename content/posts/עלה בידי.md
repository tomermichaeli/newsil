---
topic: פוליטיקה
date: 2022-12-21T21:21:15Z
hero_image: "/content/images/בנימין נתניהו.png"
title: עלה בידי
article_title: 'עלה בידו: נתניהו הודיע לנשיא הרצוג שהצליח להרכיב ממשלה'
author: חדשות ישראל
hero_image_description: בנימין נתניהו

---
עלה בידו: חודש וחצי אחרי שקיבל את המנדט להרכבת הממשלה, ופחות מחצי שעה לפני תום ההארכה שניתנה לו, נתניהו התקשר להודיע לנשיא המדינה יצחק הרצוג שהצליח להרכיב ממשלה.

הראשון לבשר על ההצלחה בהקמת הממשלה היה יו״ר הציונות הדתית, בצלאל סמוטריץ׳, שכתב בטוויטר: ״בשעה טובה, עלה בידנו״. אחריו, בשעה 23:48 – כ-10 דקות לפני פקיעת המנדט – צייץ נתניהו גם הוא את המילים: ״עלה בידי״.

![](/content/images/img_6718.jpg)

###### הציוץ של נתניהו בטוויטר

#### בהודעה שפורסמה מטעם הליכוד, נכתב:

> ראש הממשלה המיועד, ח״כ בנימין נתניהו, הודיע הערב לנשיא המדינה יצחק הרצוג כי עלה בידו להרכיב ממשלה.
>
> הממשלה הבאה תורכב מהסיעות: הליכוד, ש״ס, הציונות הדתית ויהדות התורה.

בהמשך תוקנה ההודעה וצוין כי הממשלה תורכב מסיעות הליכוד, ש״ס, הציונות הדתית, עוצמה יהודית, דגל התורה, אגודת ישראל ונעם.

#### בשיחת הטלפון עם הנשיא, אמר נתניהו:

> אדוני הנשיא, רציתי להודיע לך שבזכות התמיכה הציבורית האדירה שזכינו לה בבחירות עלה בידי להקים ממשלה שתדאג לכל אזרחי ישראל. ואני מתכוון להקים אותה בהקדם האפשרי, עד השבוע הבא״.

#### הנשיא הרצוג אמר לנתניהו:

> מודה לך על ההודעה ומאחל לך הצלחה. החובה זה לפעול למען כלל העם והציבור בישראל ואני מקווה שכולכם תתגייסו למשימה הזו בתקופה כזו. שיהיה בהצלחה״.

<div style="padding:60% 0 0 0;position:relative;"><iframe src="https://player.vimeo.com/video/783449734?h=31b9d2b800&badge=0&autopause=0&player_id=0&app_id=58479" frameborder="0" allow="autoplay; fullscreen; picture-in-picture" allowfullscreen style="position:absolute;top:0;left:0;width:100%;height:100%;" title="נתניהו הודיע להרצוג: ״עלה בידי״"></iframe></div><script src="https://player.vimeo.com/api/player.js"></script>

###### נתניהו מודיע לנשיא הרצוג: ״עלה בידי״

למרות ההודעה החגיגית, בפועל טרם נחתמו הסכמים עם עוצמה יהודית, ש״ס ואגודת ישראל. המחלוקות מול המפלגות הללו עשויות לעכב מעט את הנחת ההסכמים הקואליציוניים על שולחן הכנסת.

![](/content/images/img_6717.jpg)

###### הראשון לבשר. הציוץ של סמוטריץ׳

המפלגה הראשונה שחתמה על הסכם עם הליכוד היא הציונות הדתית. במקביל להודעה של נתניהו לנשיא, פרסמה המפלגה סעיפים מתוך ההסכמות.

**בין היתר סוכם על:**

* קידום רפורמה משמעותית והיסטורית לתיקון מערכת המשפט.
* מינוי רב ראשי דתי לאומי, תיקוני חקיקה לאור הקשיים והפרצות שיוצר סעיף הנכד בחוק השבות, חוק כשרות חדש הכולל מנגנון הפרדת משגיח מושגח, סטנדרטים אחידים בכשרות תיקון חוק איסור הונאה בכשרות.
* חקיקת חוק יסוד ההגירה, רפורמת הגיור הממלכתי, הרחבת והנגשת מערך הגיור, חיזוק גופים הפועלים בהסברה ובירור יהדות, תוכנית להעמקת הזהות היהודית, מרכזי מורשת רוח וזהות והקצאת מאות מיליוני שקלים לחיזוק הזהות היהודית.
* חוק יסוד לימוד תורה - חוק יסוד הקובע שלימוד תורה הוא ערך יסוד במורשת העם היהודי, תיקון חוק איסור אפליה במוצרים (חוק מוטי שטיינמץ), חוק חיזוק מעמד הרב הצבאי הראשי הקובע את מעמדו, דרך מינוי ועצמאותו ההלכתית של הרבצ״ר. תוכנית אזרחות שווה שתעביר את סמכויות אזרחי ישראל ביהודה ושומרון מהמנהל האזרחי למשרדי הממשלה.
* החלטת ממשלה תוך 60 יום על הסדרת ההתיישבות הצעירה. הסדרת הישיבה בחומש ע״י תיקון חוק ההתנתקות בצפון השומרון, מימוש מיידי של 'מתווה אביתר‘. לצורך הקלה על חיי היומיום ביו״ש הוסכם על הסדרת המעברים, פיתוח כבישים ותשתיות ופיתרון לסוגיית הקליטה הסלולרית ביהודה ושומרון.
* תוכנית חומש לפיתוח יו״ש, האצה של הקמת העיר כסיף, ביטול חוק החשמל, חוק לפיתוח הגליל, החלטת ממשלה על ניהול המערכה לשמירה על השטחים הפתוחים.
* 400 מליון ש״ח לחיזוק יישובי גבול הצפון
* תוכנית ליהוד הגליל, הקמת אוניברסיטה בגליל, תוכנית ליהוד הנגב
* 25 מיליון ש״ח לתוכנית ממשלתית לסיוע לערים המעורבות
* חקיקת חוק החמ"ד והחלטת ממשלה לחיזוק החינוך הממלכתי דתי
* חיזוק המדרשות לבנות והמכינות הקדם צבאיות
* קידום סוגיות עליה וקליטה תוך תקצוב של 350 מיליון ש"ח לשנה לעידוד עליה מצרפת וארה“ב
* חיזוק המשילות
* רפורמה משפטית רחבה

#### בצלאל סמוטריץ׳, יו״ר הציונות הדתית, אמר:

> ההסכם הקואליציוני וקווי היסוד הם הצהרת הכוונות וקריאת הכיוון של הממשלה הזו. בעזרת השם נעבוד יחד ארבע שנים למען אזרחי ישראל כולם. נפתח את ההתיישבות בנגב, בגליל וביו״ש, נתקן בע״ה את מערכת המשפט הישראלית כפי שהתחייבנו בתוכנית חוק וצדק, נחזיר את המשילות לנגב ולערי ישראל, נחזק את זהותה היהודית של מדינת ישראל, בע״ה נחזק את הכלכלה הישראלית ונפתח שווקים וחסמים שיחזקו את מדינתנו האהובה. יחד, נדאג לקידומה של מדינת ישראל ונביא אותה לגבהים חדשים. השנים הקרובות יהיו לא פשוטות ואנו ניצבים מול שינויים גדולים בכלכלה העולמית. מדינת ישראל תהיה אי של יציבות, צמיחה ושגשוג.
>
> אזרחי ישראל, מימין ומשמאל, אנשי הנגב וההר, אנשי העיר והכפר, דתיים, חילונים, מסורתיים וחרדים, אזרחי ישראל כולם, נעשה כל שביכולתנו להמשיך ולהצעיד את מדינת ישראל קדימה ולהביא לכל אחת ואחד מכם ימים טובים. חנוכה שמח״.

מעט אחרי חצות פורסם סרטון מהדלקת נרות חנוכה בלשכת נתניהו בכנסת.אחרי ההדלקה בירך נתניהו ״על הניסים והנפלאות עכשיו, לגמור את המשא ומתן הזה״.

<div style="padding:75% 0 0 0;position:relative;"><iframe src="https://player.vimeo.com/video/783456749?h=d1cacb7687&amp;badge=0&amp;autopause=0&amp;player_id=0&amp;app_id=58479" frameborder="0" allow="autoplay; fullscreen; picture-in-picture" allowfullscreen style="position:absolute;top:0;left:0;width:100%;height:100%;" title="IMG_8499.MP4"></iframe></div><script src="https://player.vimeo.com/api/player.js"></script>

###### הדלקת הנרות בלשכת נתניהו