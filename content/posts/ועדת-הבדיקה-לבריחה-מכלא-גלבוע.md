---
topic: ביטחון
date: 2021-09-24T07:05:38Z
hero_image: "/content/images/img_3635fb9aa5c1-1.jpeg"
title: ועדת הבדיקה לבריחה מכלא גלבוע
article_title: פורסם הרכב ועדת הבדיקה הממשלתית לבריחת האסירים הביטחוניים מכלא גלבוע
author: חדשות ישראל

---
השר לביטחון הפנים, עמר בר-לב, מפרסם את שמות חברי ועדת הבדיקה הממשלתית לאירוע בריחת האסירים הביטחוניים מבית הסוהר גלבוע ולהיערכות שירות בתי הסוהר למניעת בריחות אסירים ממתקני כליאה.

#### ראש הועדה: ד״ר אלוף (במיל׳) מנחם פינקלשטיין

שופט בדימוס אשר כיהן כסגן נשיא בית המשפט המחוזי מרכז. לפני כן כיהן כסנגור הצבאי הראשי, התובע הצבאי הראשי, שופט והמשנה לנשיא בית הדין הצבאי לערעורים וכפרקליט הצבאי הראשי בין השנים 2000-2004.

#### חברי הועדה הנוספים: פרופ׳ אפרת שהם ואריק ברבינג

**פרופ׳ אפרת שהם** כיהנה כחברה בוועדת דורנר לבחינת מדיניות הענישה בישראל, חוקרת את שירות בתי הסוהר שנים רבות, מחברי הצוות המוביל לחקירת תוכניות התקון בכלא, חקרה, בין השאר, מהומות ושביתות רעב בכלא. כיהנה כעשור כיו״ר האגודה הישראלית לקרימינולוגיה ומכהנת כראשת החוג לקרימינולוגיה במכללה האקדמית אשקלון.

**אריק ברבינג** - המכונה ״האריס״ - ראש אגף לשעבר בשירות הביטחון הכללי, שם שירת 27 שנים בתפקידים מבצעיים בסיכול טרור פלסטיני. בתפקידיו הבכירים בשירות כיהן כראש אגף סייבר, ראש אגף מרחב ירושלים, יהודה ושומרון. במסגרת תפקידיו היה בעל ממשק משמעותי עם שירות בתי הסוהר וגורמים נוספים בנוגע לסיכול פעילויות טרור בין כותלי הכלא.